---
title: >-
  26 липня — презентація результатів дослідження «Індекс захисту персональних
  даних 2023»
image: /uploads/declan-sun-kE6khH1nfts-unsplash.jpg
pubDate: 2023-06-30T09:55:00.000Z
finishDays: 1
hide: false
---

### У середу, 26 липня, о 14:00, у Києві ГО «Інтерньюз-Україна» презентує результати дослідження провідних технологічних компаній України — Індекс захисту персональних даних 2023.

У фокусі дослідження — політика конфіденційності 30 компаній, що працюють у сфері телекомунікацій, надання інтернет-послуг та онлайн-сервісів — тих, що зазвичай збирають і зберігають найбільше даних клієнтів. Юристи й експерти з цифрових технологій дослідили сайти таких компаній: Rozetka, Olx, Нова Пошта, Ukr.net, Comfy, Foxtrot, Eldorado, Prom, Citrus, Allo, Kasta, MAKEUP, Zakaz.ua, Silpo, Triolan, Датагруп, Lanet, Kyivstar, Lifecell, Vodafone. А також проаналізували застосунки: Bolt, Liki24, Uklon, Fishka, Tabletki.ua, Meest, Glovo, Епіцентр та Busfor.\\

Під час заходу експерти розкажуть більше про сильні й слабкі сторони політик конфіденційності компаній та на основі результатів аналізу запропонують кроки для їхнього вдосконалення.\\

Де: Укрінформ, м. Київ, вул. Б. Хмельницького, 8/16.
Коли: середа, 26 липня, 14:00-15:00.

### Дослідження презентують:

* Віталій Мороз, консультант із цифрових технологій;
* Аліна Правдиченко, юристка з медійного права та захисту персональних даних;
* Павло Бєлоусов, експерт із цифрової безпеки ГО «Інтерньюз-Україна», консультант Школи цифрової безпеки DSS380 та гарячої лінії з цифрової безпеки Nadiyno.org;
* Аліна Правдиченко, юристка з медійного права та захисту персональних даних;
* Тетяна Авдєєва, юристка «Лабораторії цифрової безпеки», членкиня Незалежної медійної ради, входить до складу Експертного комітету з питань штучного інтелекту при Міністерстві цифрової трансформації України;

### Учасники обговорять такі питання:

* Чи доречно в умовах воєнного часу приділяти увагу захисту персональних даних користувачів;
* Чи потрібно компаніям створювати такі умови, щоб користувачі краще розуміли свої онлайн-права;
* Чи відповідає політика конфіденційності приватних компаній нормам українського законодавства у сфері захисту персональних даних. Чи дотримуються вони положень європейських стандартів щодо захисту персональних даних з огляду на GDPR;
* Що приватні компанії мають зробити, щоби вдосконалити політики конфіденційності та захист цифрових прав користувачів.
