---
title: >-
  "Агенція розвитку Широківської громади" відзвітувала за травень-червень 2019
  року
image: /uploads/News/test5.jpg
templates:
  - category: content/newsCategories/utilities.md
    _template: category
  - category: content/newsCategories/economics.md
    _template: category
  - category: content/newsCategories/public_sector.md
    _template: category
  - category: content/newsCategories/power.md
    _template: category
  - category: content/newsCategories/information_techology.md
    _template: category
pubDate: 2019-07-08T11:56:00.000Z
published: true
hide: false
hideNews: true
---

Підготовка проектів для отримання інфраструктурної субвенції, перемоги в запорізьких конкурсах мікрогрантів і Перший Східноукраїнський форум практиків партиципації у Широкому – ["Агенція розвитку Широківської громади"](http://shyroke-agency.com.ua/) підбила підсумки роботи за два місяці.

Головні перемоги

У червні разом із партнерськими громадськими організаціями Агенція виграла два мікрогранти для
реалізації заходів на території Широківської громади. Перший – від
конкурсу соціальних ініціатив «Ми це місто» – буде спрямований на
проведення серії тренінгів та інших мотиваційних заходів для молоді.
Другий – від фонду «Карітас Запоріжжя» – допоможе громаді провести
інтерактивні зустрічі з мешканцями для обговорення місцевих проблем і
спільного пошуку шляхів їх вирішення.

Найважливішою подією цього періоду, безумовно, став [Перший Східноукраїнський форум практиків партиципації](https://shtg.gov.ua/2019/06/08/%d0%b2-%d1%88%d0%b8%d1%80%d0%be%d0%ba%d1%96%d0%b2%d1%81%d1%8c%d0%ba%d1%96%d0%b9-%d0%b3%d1%80%d0%be%d0%bc%d0%b0%d0%b4%d1%96-%d0%b2%d1%96%d0%b4%d0%b1%d1%83%d0%b2%d1%81%d1%8f-%d0%bf%d0%b5%d1%80%d1%88/),
який зібрав у селі Широке делегатів з 10 громад Запорізької,
Дніпропетровської і Харківської областей, а також представників
міжнародних організацій. Це завершальний захід проекту «Громадський
бюджет на сході України – інтеграція заради розвитку», що реалізується
Фундацією польсько-української співпраці ПАУСІ за підтримки GIZ, і саме
Широківській громаді випала честь приймати в себе шановних гостей. Усі
учасники й учасниці форуму відзначили високий організаційний рівень
підготовки заходу. Крім того, в рамках цього заходу було урочисто
підписано меморандум про співпрацю між Широківською ОТГ, Томаківською
ОТГ та містом Первомайськ.

![](/uploads/News/test.png)

Проектна діяльність

Разом із фахівцями відділу ЖКГ Широківської сільської ради підготовлено п’ять проектів для отримання субвенції на розвиток інфраструктури. Серед них:

* Капітальний ремонт футбольного майданчика в Широківській загальноосвітній школі I-III ступенів.
* Реконструкція системи опалення із встановленням альтернативного (на твердому паливі) джерела опалення для  КНП «Центр первинної медико-санітарної допомоги «СІМЕЙНИЙ ЛІКАР» у селі Володимирівське.
* Реконструкція системи опалення із встановленням альтернативного (на твердому паливі) джерела опалення для КНП «Центр первинної медико-санітарної допомоги «СІМЕЙНИЙ ЛІКАР» у селі Петропіль.
* Реконструкція котельні на альтернативному паливі в Ручаївському сільському клубі.
* Капітальний ремонт дороги за адресою: селище Сонячне, вулиця Садова.

Загальна кошторисна вартість проектів становить понад 9 мільйонів
гривень.  Міністерство регіонального розвитку, будівництва та
житлово-комунального господарства України вже підтвердило перелік
проектів, які будуть профінансовані за рахунок державної субвенції
місцевим бюджетам на розвиток інфраструктури територіальних громад.
Розмір наданої субвенції - майже 5 мільйонів гривень.

Мікрогранти. Отримано фінансування в рамках конкурсу соціальних ініціатив «Ми це місто» для реалізації проекту [«Розвиток молодіжного лідерства і волонтерства в сільських громадах»](http://shyroke-agency.com.ua/realizuiemo-novi-proekty-dlia-molodi/) (ГО
«Меценат України», 77 тис. грн.) та конкурсу мікрогрантів фонду
«Карітас Запоріжжя» для проекту «Створення інтерактивного простору для
вирішення місцевих проблем у співпраці «влада – громадськість» (у
співпраці з ГО «СТЕП», 19 тис. грн.).

Конкурс проектних ідей у сфері сталого розвитку. Великий партнерський проект, який планується реалізувати в Широківській громаді, успішно пройшов попередній відбір грантового [конкурсу, що проводиться за підтримки Уряду Швеції та ПРООН](http://www.ua.undp.org/content/ukraine/uk/home/get-involved/call-for-projects-under-empowered-partnership-program.html).
Ідеться про створення пілотного освітньо-демонстраційного майданчика
«Енергія громади» в селі Петропіль, що сприятиме популяризації сучасних
технологій енергозбереження та відновлювальної енергетики в Запорізькій
області. Для нашої громади це також означає будівництво нового
енергощадного «Будинку громади», де зможуть проводитися різноманітні
заходи для школярів, Молодіжної ради та Поважної ради, вуличкомів,
авторів громадських проектів. Крім того, це реальна можливість
встановити міцні партнерства з інвесторами та міжнародними організаціями
та заручитися їхньою підтримкою задля сталого розвитку громади.

Для розробки ідеї вже об’єдналися запорізькі громадські організації,
бізнес-асоціації, наукові установи. Серед партнерів проекту – Управління
зовнішніх зносин та зовнішньоекономічної діяльності ЗОДА, муніципалітет
громади Барлебен і, звісно, Широківська сільська рада. Наразі триває
підготовка повної описової форми проекту та кошторису. Після цього
конкурсна комісія має розглянути проектні заявки ще раз – і визначити
серед них переможців.

![](/uploads/News/test2.png)

Заходи на території громади

1. Організація [заключної зустрічі – випускного](https://shtg.gov.ua/2019/06/05/it-%d1%88%d0%ba%d0%be%d0%bb%d0%b0-%d0%b2-%d1%88%d0%b8%d1%80%d0%be%d0%ba%d1%96%d0%b2%d1%81%d1%8c%d0%ba%d1%96%d0%b9-%d0%b3%d1%80%d0%be%d0%bc%d0%b0%d0%b4%d1%96-%d0%b7%d0%b0%d0%ba%d1%96%d0%bd%d1%87%d0%b8/) учнів ІТ-школи (Відрадне, 03.06.2019).
2. Перший Східноукраїнський форум практиків партиципації за підтримки Фундації польсько-української співпраці ПАУСІ та GIZ (Широке, 05.06.2019).
3. Участь у профорієнтаційному заході «Містечко професій» (Відрадне, 14.06.2019).
4. Зустріч робочої групи проекту «Правоспроможна громада» (офіс Агенції розвитку, 19.06.2019).
5. Інформаційні зустрічі та тренінги для представників ОСББ в рамках програми HOUSES ПРООН (Сонячне, Володимирівське, 18.05.2019, 21.06.2019)
6. Робоча зустріч з учасниками команди проекту «Зміцнення демократичного врядування» (офіс Агенції розвитку, 21.06.2019).

![](/uploads/News/test3.png)

Участь в презентаційних, навчальних та інших публічних заходах

1. Семінар з питань міжмуніципального співробітництва в сфері управління ТПВ (м. Дніпро, 31.05.2019).
2. Форум «Партнерство заради сталого розвитку громад: зміцнення економічного потенціалу на місцях» (м. Харків, 18–19.06.2019).
3. Презентація проекту «Створення пілотного освітньо-демонстраційного майданчика «Енергія громади» в селі Петропіль»  (м. Дніпро, 26-27.06.2019).

Інше

Фахівці Агенції розитку Широківської громади розпочали наповнення [інвестиційної мапи проектів](http://shyroke-agency.com.ua/investytsii/karta/) на
нашому сайті. Плануємо тут позначити всі інфраструктурні, соціальні та
інші проекти, що здійснюються чи заплановані для реалізації на території
громади.

![](/uploads/News/test4.png)

Пріоритети роботи на липень:

1. Допрацювання разом із партнерами проекту «Створення пілотного освітньо-демонстраційного майданчика «Енергія громади» в селі Петропіль» на грантовий конкурс Уряду Швеції та ПРООН.
2. Підготовка проекту на конкурс Фонду малих проектів із політики місцевого розвитку Engagement Global / SKEW (в співпраці з Барлебеном).
3. Допомога в реалізації поточних ініціатив, у т.ч. проектів громадського бюджету Широківської ОТГ та проектів партнерських громадських організацій.
