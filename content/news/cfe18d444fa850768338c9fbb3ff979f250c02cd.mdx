---
title: В Широківській громаді функціонують Пункти Незламності
image: /uploads/News/88.jpg
templates:
  - category: content/newsCategories/power.md
    _template: category
  - category: content/newsCategories/security.md
    _template: category
pubDate: 2022-11-26T14:25:00.000Z
published: true
hide: false
---

Пункти діятимуть в екстрених надзвичайних ситуаціях в разі тривалого аварійного відключення
електропостачання. Такі відключення можливі внаслідок масштабних
руйнувань критичної інфраструктури, включно з енергосистемою, через
масові обстріли з країни-терориста росії.

В кожному з двох пунктів, які функціонують в нашій громаді, кожен
бажаючий може зігрітись, підзарядити телефони від зарядок, які
працюватимуть за допомогою дизельних генераторів, випити гарячого чаю. В
разі критичних ситуацій, громада забезпечила в пунктах наявність
розкладачок, ковдр, зарядних пристроїв, наявність працюючого генератора,
запаси води, гарячі напої, опалення приміщень, запас пального для
генераторів.

Пункти Незламності функціонуватимуть в разі необхідності в Широкому (Центр дозвілля) та Петрополі (опорна школа).

Наполегливо просимо вас відвідувати Пункти Незламності лише в критичних
та дійсно безвихідних ситуаціях. Кожна година робота генераторів – це
літри пального, а в сьогоднішній важкій ситуації всі ресурси необхідно
використовувати максимально ефективно та дбайливо. Це дозволить
забезпечити необхідною допомогою більшу кількість людей та продовжити
можливість надавати допомогу на більший проміжок часу.

Також нагадуємо, що сільська місцевість значна більше адаптована до
проживання без централізованої подачі енергоресурсів, аніж великі міста з
багатоповерховою забудовою. Для того, щоб забезпечити собі більший
комфорт, рекомендуємо зробити запас продуктів тривалого зберігання,
питної води, мати під рукою автономну туристичну горілку, ліхтарики та
інші автономні пристрої освітлення, запальнички та сірники. В кооперації
між собою, з родичами та сусідами, своєрідними Пунктами незламності
може стати кожен будинок в наших населених пунктах. Тож об’єднуємо
зусилля та допомагаємо один одному!

Просимо поставитись з розумінням до всіх позаштатних ситуацій, бо
єдиний, хто в них винен – це цинічний терористичний ворог – росія. З
нашого ж боку, всі державні, комунальні та інші служби роблять все для
того, щоб наблизити нашу Перемогу та забезпечити максимально можливі
комфортні умови для кожного мешканця.Тож будьмо відповідальними,
незламними та єдиними! Разом до ПЕРЕМОГИ!
